---
layout: default
title: Opatrenia
---

<section class="measures letter">
    <h1>Aktuálny stav a&nbsp;návrhy opatrení</h1>

    <p class="lead">Napriek čerpaniu obrovských zdrojov zo štátneho rozpočtu, európskych
        štrukturálnych a&nbsp; investičných fondov na projekty informatizácie v
        uplynulých rokoch, sme nezaznamenali výrazný progres v&nbsp;poskytovaní
        užitočných elektronických služieb pre širokú verejnosť.</p>
    <p>Pre občana
        kľúčové ciele deklarované v&nbsp;roku 2008, ako napríklad “Jedenkrát a&nbsp;dosť”
        či “Služby riadené udalosťami - proaktívne služby”, sa vôbec
        nedosiahli. Naopak, sme svedkami toho, že IT projekty vo verejnej
        správe dlhodobo trpia chronickými problémami. Ich výstupy sú laickou i
        odbornou verejnosťou často vnímané ako ťažko použiteľné, nekvalitné a&nbsp;predražené. Dnes je zrejmé, že len na údržbu vzniknutých informačných
        systémov bude musieť štát alokovať ďalšie obrovské zdroje, ktoré
        odhadujeme až na 500 miliónov eur v&nbsp;najbližších piatich rokoch.
        Prebiehajúca marketingová kampaň končiaceho programového obdobia len
        odvádza pozornosť od kľúčových problémov. V&nbsp;súčasnosti sa taktiež
        pripravuje nový operačný program (OPII), na ktorého realizáciu štát
        preinvestuje ďalších 800 miliónov eur do roku 2020.</p>


    <h2>Transparentnosť a&nbsp;participácia</h2>

    <p class="lead">Kľúčové rozhodnutia o smerovaní informatizácie verejnej správy sa
        dnes častokrát robia v&nbsp;úzkom kruhu ľudí za zatvorenými dverami, tam
        kde nemusia rozhodovať odborné argumenty a&nbsp;verejný záujem ostáva
        nevypočutý.</p>
    <p>K participácii odbornej verejnosti sa nepristupuje
        systematicky, naopak kladú sa jej zbytočné prekážky vo forme
        certifikátov a&nbsp;povinných členstiev v&nbsp;pracovných skupinách, kde proti
        ich dobrovoľníctvu stoja profesionálni lobisti a&nbsp;platení úradníci.
        Vznikajú tak zadania pre projekty, ktoré občanovi neposkytujú
        adekvátnu pridanú hodnotu, alebo nie sú v&nbsp;súlade s&nbsp;princípmi
        informatizácie verejnej správy. Navrhujeme, aby sa všetky zásadné
        rozhodnutia prijímali transparentne a&nbsp;až po diskusii so širokou
        odbornou verejnosťou. Od tejto verejnej odbornej diskusie a&nbsp;kontroly
        si sľubujeme skvalitnenie procesu identifikácie potrebných služieb,
        jasnejšiu špecifikáciu ich funkcionality, transparentnosť obstarávania
        a&nbsp;priebežnú kontrolu dodávky. Skutočná participácia začína pri
        definovaní koncepcií a&nbsp;projektov. Je oneskorené vyjadrovať sa až k
        hotovým podkladom v&nbsp;čase, keď je minimálny priestor na hlbšie
        zmeny.</p>

    <p class="suggestion"><strong>Navrhujeme zvýšenie miery participácie širokej odbornej
        verejnosti pri tvorbe kľúčových dokumentov - Národnej koncepcie
        informatizácie verejnej správy, reformných zámerov a&nbsp;zadaní IT
        projektov</strong>, ktoré nutne prispeje k zvýšeniu ich kvality a&nbsp;prispeje k
        zvýšeniu ich opodstatnenosti v&nbsp;očiach verejnosti.</p>

    <h2>Orientácia štátnych IT služieb na občana</h2>

    <p class="lead">Zdá sa, že štát pri informatizácii zabudol na občana, ktorému má
        primárne slúžiť. Budujú sa základné registre a&nbsp;agendové systémy, ktoré
        nemenia dnes už zastarané a&nbsp;neefektívne procesy papierového sveta.</p>
    <p>Štát by mal prioritne vytvárať podmienky pre vznik nových typov
        služieb, nielen riešiť svoje interné problémy zastaralým spôsobom, za
        naše peniaze. Je nevyhnutné, aby sa stalo zásadou, že nové digitálne
        platformy budú efektívne riešiť  skutočné potreby občanov. Takéto
        služby musia spĺňať kritériá 21. storočia, teda také, ktoré sú dnes úplne
        bežné v&nbsp;iných progresívnych krajnách a&nbsp;v komerčnom sektore.
        Minimálnym štandardom sa musí stať kvalifikované testovanie
        použiteľnosti, bezchybná funkčnosť na mobilných zariadeniach a
        sledovanie metrík, ktoré odrážajú skutočnú kvalitu služby pre
        koncového používateľa - (napríklad dĺžka čakacej doby) a&nbsp;poskytujú tak
        relevantné dáta pre ďalší rozvoj v&nbsp;prospech občanov.</p>

    <p class="suggestion"><strong>Navrhujeme zavedenie verejného
        alfa-testovania projektov a&nbsp;prototypov,</strong> ktoré vytvorí tlak
        na kvalitu vo fázach, ktoré ešte umožňujú zásadnejšie zásahy do
        smerovania projektov. Tento krok pomôže štátu vyrovnať sa s
        dlhodobým nedostatkom odbornej expertízy na strane verejnej správy a
        pomôže v&nbsp;rozhodovaní sa o akceptácii dodávok.</p>

    <h2>Efektívnosť investícii do IT</h2>
    <p class="lead">V IT sektore verejnej správy sa plytvá európskymi aj národnými
        zdrojmi, ktoré chýbajú v&nbsp;iných oblastiach našej spoločnosti ako
        zdravotníctvo a&nbsp;školstvo.</p>
    <p>Obstarávajú sa mega-projekty s rozpočtami v
        desiatkach miliónov eur, ktoré sú príliš komplexné, na to aby uspeli,
        no zároveň príliš veľké na to, aby sa priznal ich neúspech. Cez
        netransparentné dodatky k zmluvám sa nakupujú často nepotrebné
        licencie, zariadenia a&nbsp;služby, cez komplikované obstarávacie kritériá
        sa brzdí konkurencia, ktorá by tlačila na kvalitu a&nbsp;ceny. Obrovské
        zdroje sa nalievajú do systému, ktorý priamo v&nbsp;rámci IT sektora dostal
        nelichotivé pomenovanie - “IT kartel”. Zásadne potrebujeme zmeniť
        spôsob, akým štát nakupuje tovary a&nbsp;služby v&nbsp;IT. Táto oblasť je zložitá
        a&nbsp;pri nejasných zadaniach a&nbsp;meniacich sa podmienkach počas projektu
        nemôžeme používať rovnaké spôsoby obstarávania ako na nákup
        kancelárskych potrieb alebo stavebné investície. Potrebujeme nájsť
        spôsoby, ktoré výrazne zvýšia konkurenciu a&nbsp;tlak na kvalitu výstupov,
        potrebujeme, aby štátne IT projekty obstáli v&nbsp;hodnotení “value for
        money”.</p>

    <p class="suggestion"><strong>Navrhujeme predovšetkým v&nbsp;zavedenie štandardov
        pre nákup štátneho IT, ktoré budú slúžiť ako rozšírenie dnes platnej
        legislatívy pre verejné obstarávanie</strong>, poctivých analýzach nákladov a
        prínosov každého projektu, otvorení štátneho IT Open Source
        technológiám a&nbsp;vytvorení podmienok pre zapojenie malých a&nbsp;stredných
        podnikateľov do obstarávaní štátnych IT zákaziek (napr. formou
        rozdelenia projektov na menšie časti).</p>

    <h2>Zodpovedné riadenie IT projektov</h2>
    <p class="lead">Štát dlhodobo trpí na nedostatočné ľudské kapacity pre riadenie IT,
        keďže nedokáže platovo konkurovať súkromnému sektoru.</p>
    <p>Výsledkom je
        nevyvážený stav, v&nbsp;ktorom štátni úradníci vo vzťahu k dodávateľom
        často ťahajú za kratší koniec. Je neprijateľné, aby za týchto
        podmienok rozhodovali o stovkách miliónov eur z&nbsp;našich daní.
        Profesionálne štandardy a&nbsp;postupy pre riadenie IT služieb na strane
        štátu musíme uplatňovať v&nbsp;každodennej praxi, nielen na papieri.
        Rovnako potrebujeme jasný záväzok IT dodávateľov, že chcú podporovať a
        presadzovať profesionalitu v&nbsp;obchodovaní so štátom. Úrad vlády SR a
        Ministerstvo financií SR majú mandát na presadzovanie agendy lepšieho
        riadenia IT. Potrebujeme, aby ho začali aktívnejšie využívať s ohľadom
        na maximalizáciu verejného záujmu.</p>

    <p class="suggestion">Riešenie vidíme vo viacerých rovinách. Na jednej strane je to posun od monitorovania smerom k aktívnemu plánovaniu a&nbsp;riadeniu IT projektov. To zahŕňa lepšie rozfázovanie projektov, iteratívny “agile” prístup, aktívnejšie vstupovanie do kľúčových kontrolných bodov (napr. kontrola špecifikácií) a&nbsp;včasné riadenie všetkých závislostí. <strong>V&nbsp;oblasti vzťahov s dodávateľmi potrebujeme, aby sa zaviedli etické štandardy pre obchodovanie so štátom v&nbsp;oblasti IT služieb.</strong> Podobné snahy tu už v&nbsp;minulosti boli. Teraz potrebujeme, aby sa takéto záväzky aj verejne kontrolovali a&nbsp;vynucovali. S tým súvisí aj zavedenie nezávislej kontroly a&nbsp;merania prínosu IT riešení pre štát a&nbsp;pre občana. Vidíme veľký priestor pre aktívnejšie zapojenie organizácii ako NKÚ alebo IFP a&nbsp;ponúkame v&nbsp;tejto oblasti pomocnú ruku. V&nbsp;neposlednom rade potrebujeme posilniť a&nbsp;profesionalizovať ľudské kapacity pre riadenie IT na strane štátu ako súčasť reformy štátnej služby.</p>

    <p><a class="btn btn-default btn-sd" href="https://platforma.slovensko.digital/t/prve-navrhy-opatreni-a-hlasovanie/391" aria-expanded="false"
          aria-controls="opatrenia">Hlasovanie o opatreniach</a></p>

</section>
